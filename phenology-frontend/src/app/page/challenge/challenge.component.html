<h1>Önkénteseket keresünk!</h1>

<h3>Csatlakozz hozzánk!</h3>

<h4>Mit kellene tenni?</h4>

<p>
  A feladat nagyon egyszerű, figyelni kell, hogy egy-egy növény pl. mikor kezd
  virágozni, mikor lombosodik, mikor kezd ősszel hullani a levele, és azt itt
  egy rövid regisztráció után rögzíteni. Nem kell mindenféle növényt
  folyamatosan figyelni, ha valaki csak egy növényfaj egy fejlődési fázisának
  kezdetét tudja megfigyelni, az is nagyon jó. Rajtunk múlik: amennyire
  lehetőségünk van, amennyit időnk, energiánk enged. Ha ma nem figyeljük és
  mérjük meg a környezetünk állapotát (pl. időjárást, növényeket), valamint azt
  nem dokumentáljuk, akkor azt a jövőben már soha senki nem fogja tudni
  megmérni, megfigyelni.
</p>

<h4>Mi értelme van ennek?</h4>

<p>
  A növényfenológia a növények környezeti viszonyoktól függő, szabályszerű
  egymásutánban bekövetkező jelenségeinek (rügyfakadás, virágzás, stb.)
  vizsgálatával foglalkozó tudomány. A vadnövények és a táplálékunkként szolgáló
  kultúrnövényeink fejlődési fázisait az időjárás döntő mértékben befolyásolja.
  Mivel az időjárás évről-évre másként alakul, a növények is évről-évre más
  időpontban érik el az egyes fejlettségi állapotaikat. A hosszú, évtizedekre
  szóló vadnövény fenológiai adatsorok az éghajlat és az éghajlat-változás
  szempontjából rendkívül fontosak, hiszen a növények fejlődési stádiumai az
  éghajat változásával eltolódnak, azt nyomjelzőként mutatják. Ezért a
  növényfenológiai megfigyeléseknek óriási jelentősége van.
  <a [routerLink]="'/history'" class="card-link">Bővebben</a>
</p>


<p>
  Az
  <a routerLink="/guide" class="link text-blue">útmutatóban</a>
   részletes leírás található a megfigyelések technikájáról, és
   segítjük a
   <a routerLink="/plant" class="link text-blue">növények</a>
   és fenológiai fázisainak beazonosítását is.
</p>

<p>Közreműködését mindenkinek előre is köszönjük!</p>
